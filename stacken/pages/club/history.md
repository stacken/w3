<!-- 
.. title: Stackens historia
.. slug: history
.. description: 
-->

Stacken har existerat på och runt KTH i 40 år och varit med om födelsen av
både den moderna datorn och internet som vi känner det i dag.

Förutom egna minnen och anteckningar är den här sidan delvis baserat på
[Jörgen Städjes IDG-artikel om
Stacken](https://techworld.idg.se/2.2524/1.454545/the-stacken-story/sida/1/det-borjade-med-z80).

# 70-tal

Stacken grundades 1978.  Ett av de första projekten var samköp av komponenter
till Z80-baserade mikrodatorer.

# 80-tal

Från 1980 till 1986 utvecklades [Amis, en emacsliknande editor som kunde
köras på TOPS-10](http://hack.org/mc/texts/amis.txt) (som fanns på datorn
Nadja).

1982 fick vi tillgång till klubblokalen 6502 (med lite utrymme för Stacken).

1986 fick Stacken tillgång till en datorhall på Brinnellvägen 30.

1986 höll Richard M. Stallman en föreläsning på KTH i Stackens arrangemang.

1987 startade Stacken tillsammans med Chalmers Datorförening Nordic Computer
Clubs Conference, NUCCC.

1989 flyttade vi in i Stora datorhallen, ett före detta garage på 340 m²
under Sing Sing-gården.

# 90-tal

Baltikumprojektet.  Tack vare Stacken kunde flera av de baltiska högskolorna
gå från ryska PDP-11-kopior till moderna VAXar och SUNar med VMS eller
UNIX.

1992: Första baltikumresan gick till Riga.

1993: Andra baltikumresan, till Tallinn, och tredje, till Riga. Se även [artikeln av Jörgen Städje och Thomas Nyström](http://www.teknikaliteter.se/2017/11/14/containeraffaren-ett-stycke-betydelsefull-teknikhistoria/)

Hösten 1993 påbörjades utvecklingen av Arla, en klient för filsystemet AFS,
på Nada. Utvecklingen pågick både på Stacken och andra delar av KTH, och med
bidrag från resten av världen, fram till 2007.
[Arlaprojektet har en mer detaljerad
historia](https://www.stacken.kth.se/project/arla/html/arla.html#SEC72).

Hösten 1996 hade vi mer eller mindre byggt färdigt och flyttat in i vår lokal
"Brandlabbet".
Våren 1998 tömde vi den gamla lokalen, "stora datorhallen", som vi bott i
sedan 1989.

1997 sattes TokKOM upp.  Efter att många stackenmedlemmar varit aktiva i
[Lysators](http://www.lysator.liu.se/) diskussionsforum
[LysKOM](http://www.lysator.liu.se/lyskom/) var det dags för en egen server
av samma sort.
Systemet användes flitigt en bit in på 2000-talet.

Fredagen den 23:e april - söndagen den 25:e april 1999 arrangerade stacken
Nordic Computer Club Conference, NUCCC.

19 juni 1999 släppte Stackenmedlemmen thn den första versionen av ktelnet, en
telnetklient för Windows med kerberosautentisering och kryptering.
Vidareutveckling pågick mer eller mindre till 2004, då den senaste versionen
släpptes.

# 00-tal

Några stackenmedlemmar besökte konventet
[HAL2001](http://www.stacken.kth.se/~haba/hal2001/) i Enschede,
Nederländerna.

21 mars 2002 hölls den första Stackenföreläsningen, Thord Nilson
visade film med djupzoom i fraktaler och berättade om hur han burit
sig åt för att göra den.
Sedan dess har Stackenföreläsningar i skilda ämnen varit ett mer eller mindre
regelbundet återkommande inslag i Stackens verksamhet.

2002 hölls NUCCC i Umeå, med en delegation från Stacken.

NUCCC 2003 hölls i Helsingfors.  Åkte några från Stacken dit?

2003 fick Stacken en temporär lokal, "Baracken", vid Drottning Kristinas väg
medans vår gamla lokal, "brandlabbet", revs för att ge plats åt
militärhögskolan.  Hela flytten med bygge kunde i stort sett genomföras i
juli, även om en del lokalfixande pågick åtminstone resten av året.

2004 och 2005 hölls de fem första omgångarna av vår programmeringstävling
StackHack.

2006 var Stacken inblandad i att arrangera demopartyt [Deadline
Harakiri](http://deadline.pseudohacker.org/harakiri/) i kårhuset.

I april flyttade Stacken från artikeln Drottning Kristinas väg till vår
nuvarande lokal i ett skyddsrum i Q-huset.

2008 hölls [NUCCC i Trondheim, Norge](https://rasmus.krats.se/2008/nuccc.sv).
Stacken representerades av katy och kaj.


# 10-tal

Hela 2010-talet bodde Stacken i sin lokal i Q-huset, och träffades där
på torsdagkvällar, ofta efter middag på Sushi Zen på Frejgatan.
Vi deltog i kårens dag i början av varje termin och höll ofta öppet
hus efter det.

2011
Stackenföreläsningar om digitalfoto och färglära,
versionshanteringssystemet monotone samt textdetektering i bilder.
Vi började bygga ny webbserver (cookie).

2012 driftsattes nya servrar för webb (cookie), epost (vingummi), och
afs (mount-kilimanjaro och mount-everest).
Stackens afscell fick plats för 15 TB data.

2013
Lokalen försågs med hyllor längst in, i labb- / skrotavdelningen.
Stora delar av eposthanteringen flyttades till vingummi.


2014
Stackenföreläsning OpenStreetMap, och vi driftsatte en openstreemapserver.
Vi fick bladmaskinen Eken av PDC och började använda en del blad i den.

Lokalen försågs med en ny soffa och ett par stolar, och den gamla
soffan har förpassats till lämpligt slutförvar.
En mekanisk klocka har bytts ut mot en skärm som visar en klocka och
diverse status från datorhallen.



2015 höll vi stackenföreläsning i DNSSEC.  Till lokalen skaffade vi
bland annat nya stolar och en liten dator med tillbehör.

2016 Stackenföreläsningar hölls i Rust (kaj), Ansible (nsg) och Haskell (dicander).
Lokalen försågs med ett vitrinskåp för de museala föremål som får
plats där samt en ny kaffebryggare och lite smärre hårdvara.

2017 byggde vi en ny virtualiesrigslösnig, och en ny plattform för våra webbsidor.
Vi började också använda chatprotokollet Matrix, med en egen server
chat.stacken.kth.se, och nextcloud för filsynk, kalender och sånt.
Dessutom finger.stacken.kth.se, som ett system för att hantera
medlemmars access till andra webbtjänster.
Lokalen försågs med n 55 tums väggmonterad skärm.

2018 hackade vi vidare på "finger", matrix, och virtualiseringssystemet.
Dessutom började vi försöka hantera GDPR, den nya lagen om hur vi får
hantera medlemslistor och andra personuppgifter.

2019 höll vi stackenföreläsningar om Rust, LoRa, Godot, och AMPRNet.
Dessutom "introföreläsningar", en ny serie av mer grundläggande
Stackenföreläsningar där vi lärde ut python, java, och git.
Vi fick även ovanligt många nya medlemmar som faktiskt dök upp i
lokalen under hösten.


# 20-tal

Stackens historia under 2020-talet återstår att skriva, och du kan
vara en del av den!
