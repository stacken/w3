<!--
.. title: Höstmöte 2015
.. slug: hostmote
.. date: 2015-11-19 12:00:00 CEST
.. description:
.. category: 2015
.. author: Stacken
-->

Torsdag 19 november klockan 19:30, i en sal nära Stackenlokalen.

Protokoll fört vid Datorföreningen Stackens höstmöte, torsdag 19 november 2015 i Q26.

## 1. Mötets öppnande

nsg förklarar mötet öppnat klockan 19:41.

## 2. Val av mötesordförande

nsg föreslås och väljs.

## 3. Frågan om mötet är stadgeenligt utlyst

Några har fått onödigt många kallelser, men alla bör ha fått minst en kallelse. Papperskallelser har utgått till och kommit i tid. Mötet finner sig vara stadgeenligt utlyst.

## 4. Val av justeringsmän tillika rösträknare

Tom Backman och Björn Grönvall är frivilliga och väljs.

## 5. Val av mötessekreterare

kaj föreslås och väljs.

## 6. Frågan om dagordningens godkännande

Mötet antar dagordningen.

## 7. Tillkännagivande av röstlängd

Följande medlemmar är närvarande och har betalt sina medlemsavgifter: blgl, stellanl, katy, kaj, alhjelm, fabian, medik, tom, perixon, bg, sib, poa, jbrann, frost, nsg.

## 8. Val av styrelse

Mötet väljer följande styrelse, baserad på ett förslag från valberedningen, representerad av nsg, medik och fabian,

    Ordf: nsg
    Vordf: fabian
    Kass: stellanl
    Sekr: kaj
    Ledamöter: medik, frost, alhjelm

## 9. Fastställande av firmatecknare

Mötet fastställer att ordf och kassör, dvs Stefan Berggren (nsg) och Stellan Lagerström (stellanl), tecknar föreningens firma var för sig.

## 10.  Val av revisorer

Mötet väljer lien och blgl, enligt valberedningens förslag.

## 11.  Val av valberedning

Valberedningen föreslår fabian, medik, nsg (delar av sig själv), och föreningen väljer dem.

## 12.  Fastställande av årsavgift

Årsavgiften för 2016 fastställs till 216:- för de som har råd och 116:- för de som föredrar det. Första årets medlemskap för studenter är gratis. Om man blir medlem på höstterminen räknas även följande kalenderår som första året.

## 13.  Fastställande av budget

    + medlemsavgifter      14000
    - porto                  500
    - finansiella kostnader  500
    - möbler                2000
    - hårdvara             20000
    - evenemang             8000

Hårdvara kan vara projektor eller stor skärm, minne till servrar, arbetsstation(er) och skärmar till lokalen. Evenemang kan till exempel vara resa och/eller uppehälle för utsocknes föreläsare eller bara kaffe och kakor på evenemang. En rollup att ha på t ex kårens dag kan också vara bra.

Balans -17000 tas från fonderade medel.

## 14.  Motion om stadgeändring: kallelser

Mötet bifaller motionen enligt bilaga (Pull request #1 till https://github.com/stacken/formalia/). Detta är första läsningen, för att stadgan faktiskt ska ändras måste även nästa möte bifalla motionen.

## 15.  Övriga frågor

Stackpointer nämns, vill någon ta upp den traditionen är det välkommet att kontakta styrelsen.

## 16.  Mötets avslutande

Nsg förklarar mötet avslutat klockan 20:42.




Rasmus Kaj, mötessekreterare



Tom Backman, justeringsman



Björn Grönvall, justeringsman 


<!-- TEASER_END -->
