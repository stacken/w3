<!-- 
.. title: Vårmötesprotokoll 2024
.. slug: varmote-proto
.. date: 2024-03-21 19:35 CET
.. description: Protokoll från Stackens vårmöte 2024.
.. category: 2024
-->

Protokoll fört vid Stackens vårmöte 2024, torsdagen
den 7:de mars klockan 19:35 i V21.

<!-- TEASER_END -->

# Stackens Vårmöte 2024-03-07

## Mötets öppnande
Mötet öppnade kl. 19:35.

## Val av mötesordförande
Marcus Dicander blev vald till mötesordförande.

## Val av mötessekreterare
John Lorentzson blev vald till mötessekreterare.

## Frågan om mötets stadgeenliga utlysande
Det beslutades att mötet var stadgeenligt utlyst.

## Frågan om dagordningens godkännande
Dagordningen blev godkänd.

## Val av justeringsmän
Rasmus Kaj och Simon Sandblom blev valda till justeringsmän.

## Tillkännagivande av röstlängd
Närvarande medlemmar med rösträtt var: Marcus Dicander, Stellan
Lagerström, Hugo Ameln, Magnus Ahltorp, John Lorentzson, Zofia
Lukasiewicz, Martin Björnebro, Simon Sandblom, Viktor Kryg.

## Verksamhetsberättelse
Under 2023 hölls möten varje Torsdag. Ett par bra servrar, "Twix" &
"Raider", har satts i drift till viss del. Vi deltog i kårens dag
halvofficiellt. Kåren anser att vi inte har tillräkligt med medlemmar
som är THS-medlemmar men är inte transparanta om räkningsprocessen.

Några medlemmar besökte UPDATE i Uppsala. Dicander och Haba besökte
ett datormuseum i Strängnäs.

En gammal VT220 terminal togs ut ur datorhallen och demos har
skrivits för den. Den planeras användas vid rekrytering. Demoprogram
inkluderar en bitmap logga + QR kod, en Juliafraktal, Conway's Game of
Life, och Bad Apple. Detta var en faktor som ledde till att vi tidigt
2024 skaffade ett nytt nätaggregat till C64:an som stått i
displaymontern länge.

Ett event hölls där Stacken blev inbjuden till en föreläsning om
monader som hölls av Dicander.

## Balansräkning
Balansräkning presenterades och accepterades. Balansräkningen finns som bilaga.

## Revisionsberättelse
Revisionsberättelsen för 2023 presenterades.

> Undertecknade av föreningen utsedda revisorer har reviderat
> räkenskaperna för år 2023. Vi har granskat bokföring inklusive
> resultaträkning, balansräkning och inkomster/utgifter samt
> verifierat kontosaldo.
>
> Revisionen finner inget att anmärka på utan bokföringen synes vara i
> föredömlig ordning. Revisorerna tillstyrker härmed att vårmötet
> beviljar styrelsen ansvarsfrihet för verksamhetsåret 2023.
>
> Stockholm 2024-03-06

## Ansvarsfrihet för 2023 års styrelse
Mötet beviljade 2023 års styrelse ansvarsfrihet.

## Övriga frågor
En fråga ställdes av Simon om Stackens budgetöverskott och låg
spendering. Stacken har tidigare sparat pengar tidigare när det fanns
risk om att förlora lokalen. Det finns saker som Stacken borde
spendera pengar på men den låga spenderingen ansågs inte vara ett
systematiskt problem. Det föreslogs att om det fanns fler
studentmedlemmar kunde Stacken ibland köpa mindre hårdvara till deras
projekt.

Expansion av fokus på retrodatorer diskuterades. Inget konkret bestämdes,
men Stacken tar donationer av retrohårdvara.

Det diskuterades om att skaffa nya hyllor för att byta ut de buktande
trähyllorna som nu finns.

## Mötets avslutande

Mötet avslutas 20:41.
