<!-- 
.. title: Stackenföreläsning om AMPRNet
.. slug: amprnet
.. date: 2019-05-03 14:14:00 CET
.. description: 
.. category: 2019
-->

På torsdag 9 maj klockan 19:30, i en sal nära Stackenlokalen i Q-huset
plan 2, kommer Andreas Edvardsson och Björn Pehrson att hålla en
Stackenföreläsning om AMPRNet.

Grunden för AMPRNet är IPv4-adressrymden 44.0.0.0/8, ett A-nät som
tilldelades världens radioamatörer i Internets barndom.  Sverige har
fått B-nätet 44.140.0.0/16 att förvalta och har sedan 2012 en
överenskommese med Sunet om Internettransit med målet att på
frivilligbasis göra amatörrörelsens utrustning och kompetens
tillgänglig för organisationer med beredskapsansvar när kommersiella
alternativ sviktar eller saknas.

Föredraget kommer att kort beskriva den pågående utbyggnaden av nätet,
med tonvikt på redundans och robusthet, och fokusera på IT-tjänster
och säkerhetsfrågor för olika beredskapsscenarier, exempelvis
informationsbunkring, stöd för frånkopplad drift och samarbete mellan
olika beredskapsorganisationer, mm.

<!-- TEASER_END -->

Andreas Edvardsson är F-teknolog, radioamatör och ordförande i THR.
Björn Pehrson är pensionerad KTH-lärare i Kommunikationssystem,
radioamatör, medlem i THR och bygger sensornätverk i Östafrika.
