<!-- 
.. title: StackHack
.. slug: stackhack
.. description:
-->

> Stackens programmeringstävling – bli kompis med din kompilator

{{% 2split-start %}}

## Bakgrund

För att "sparka igång" lite skoj både inom och utom Stacken tänkte vi anordna en programmeringstävling för Stackenmedlemmar.

Tanken är att det ska vara en skoj och avspänd tävling – utan prestige. Juryn kan mycket väl dela ut flera priser, eller underkänna alla bidrag – helt efter eget godtycke. Men i en glad anda naturligtvis.

Varje omgång är tänkt att pågå från torsdag ca kl 22 till nästa torsdag klockan 22. På så sätt får man möjlighet att prata lite om sina kommande lösningar den första torsdagskvällen, och man får ett spännande "upplopp" i stackenlokalen en vecka senare ...

Om programmet har nåt som helst syfte eller användningsområde är helt irrelevant från bedömningen av bidragen. Man kan få pluspoäng just för att bidraget är helt onyttigt, eller för att det är löser ett konkret problem. Det viktiga är kreativitet! Eller hackvärdet som många kallar det.

Oväntade / skämtsamma / ovanliga / "kreativa" lösningar uppmuntras – det hela går ut på att ha skoj och lära sig mer – även för de som inte deltar utan bara läser bidragen.

Tanken är dessutom att alla ska kunna vara med, oavsett om man doktorerat i datalogi eller är nybörjare på programmering. Juryn kommer bedöma kreativiteten och skoj-faktorn i bidraget. Man kan mycket väl tänka sig att det delas ut ett pris till "mest spektakulära bugg"...

Att bidragen rent licensmässigt ska vara publikt tillgängliga för vem som helst att studera och lära sig av ser vi som en självklarhet. Bidragen kommer publiceras på Stackens webb-server. Sätt gärna en explicit licens på koden. Om några som helst tveksamheter uppstår om den legala statusen på bidraget uppstår kommer vi kontakta bidragslämnaren för klargöring. Bidragslämnaren behåller givetvis upphovsrätten till sitt verk. Kontakta mej om du undrar något om detta.

Självklart ska bidragslämnaren ha skrivit programmet själv, men grupp- arbeten är tillåtna. Man får naturligtvis ta hjälp med att skriva programmet om man ändå skriver huvuddelen av programmet själv – poängen är ju att ha kul och samtidigt kanske lära sig nåt nytt.

{{% 2split-middle %}}

## StackHack

* [2005-11-10 OpenGL](opengl)
* [2005-03-03 Shakespeare Programming Language](shakespeare-programming-language)
* [2004-11-18 ASCII-art](ascii-art)
* [2004-10-28 ChucK](chuck)
* [2004-10-21](20041021)

## Framtiden då?

Min förhoppningen är att detta ska kunna bli ett stående inslag i Stackens verksamhet. Men för att det ska kunna fungera krävs att det finns ideer till "utmaningar", frivilliga dommare / tävlingsledare, och framförallt folk som skickar in bidrag.

Dessutom är tanken att reglerna / restriktionerna, språk, tema m.m. ska variera mellan omgångarna.

Om du har ideer till framtida omgångar, eller vill hjälpa till får du gärna höra av dej. Du får givetvis höra av dej annars också, för den delen!

{{% 2split-end %}}
