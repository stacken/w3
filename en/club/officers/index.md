<!-- 
.. title: Funktionärer
.. slug: officers
.. description:
-->

## Styrelsen

> Det är vi i Stackens styrelse som har fått mandat att sköta
> föreningen. Vi ansvarar för regelbundna möten, att betalningar
> hanteras, samt vi sköter kommunikation och koordination med
> KTH och THS.

I våra stadgar står det "Styrelsen skall bestå av minst fem
ledamöter...", samt "Styrelsen är beslutsmässig när samtliga
styrelseledamöter kallats till styrelsemöte och minst hälften är
närvarande.". Se Stadgar §15 och §18.

I praktiken brukar vi försöka ha sex till åtta ledamöter i styrelsen,
varav fyra har posterna Ordförande, Vice Ordförande, Kassör samt
Sekreterare. Här kommer en kort genomgång av de olika posterna och
vad de normalt gör.

{{% 2split-start %}}
### Ordförande
Ordförande (ordf) har ansvar för att föreningen utför sina uppgifter
och att styrelsen sköter sig. Ordförande är även vanligtvis i kontakt
med KTH och THS. Det är vanligtvis ordförande som koordinerar och
kallar till styrelsemöten och föreningsmöten även om alla ledamöter
har den befogenheten. Ordförande är en av två firmatecknare, det
innebär att ordförande har tillgång till föreningens pengar och konton.

*1 post*
{{% 2split-middle %}}
### Vice Ordförande
Vice ordförande (vordf) hjälper ordförande med sina uppgifter, om
ordförande inte kan närvara på ett möte så är det primärt vice
ordförande som håller i och koordinerar mötet.

*1 post*
{{% 2split-end %}}

{{% 2split-start %}}
### Kassör
Kassören (kass) ansvarar för föreningens ekonomi. Kassören håller
koll på avgifter och betalningar så som medlemsbetalningar och håller
vårt register uppdaterat. Kassören är en av två firmatecknare, det
innebär att kassören har tillgång till föreningens pengar och konton.
Kassören ansvarar för att redovisa föreningens ekonomi till revisorerna
i god tid inför vårmötet.

*1 post*
{{% 2split-middle %}}
### Sekreterare
Sekreterarens (sekr) uppgift är att protokollföra föreningsmöten och
styrelsemöten. Sekreteraren hjälper även ordförande och kassör med
register och pappersarbete vid behov.

*1 post*
{{% 2split-end %}}

{{% 2split-start %}}
### Styrelseledamot
En styrelseledamot har samma rösträtt som ovanstående poster men har
ingen formell uppgift.

*Vanligtvis 1 till 4 poster*
{{% 2split-middle %}}
### Söka till styrelsen?

Om du är intresserad av att kandidera till en av ovanstående poster,
kontakta valberedningen på valberedningen@stacken.kth.se och ge en
beskrivning av dig själv och vad du vill göra med posten. Val av poster
sker på höstmötet under hösten. Den viktigaste egenskaperna är att vara
ansvarstagande och närvara på möten.
{{% 2split-end %}}

## Revisorer

> Föreningen har två revisorer som granskar föreningens räkenskaper.

{{% 2split-start %}}
### Revisor
En revisors viktigaste uppgift är att granska räkenskaperna från
kassören och presentera dem tillsammans med den andra revisorn på vårmötet.
Revisionsberättelsen är en mycket viktig del av beslutet av ansvarsfrihet
för gångna årets styrelse.

*2 poster*
{{% 2split-middle %}}
### Söka till revisor?
Om du är intresserad av att kandidera som revisor, kontakta valberedningen
på valberedningen@stacken.kth.se och ge en beskrivning om dig själv. Den
viktigaste egenskapen är att tillsammans med den andra revisorn revidera
räkenskaperna inför vårmötet.
{{% 2split-end %}}

## Valberedningen

> Valberedningen jobbar inför höstvalet och ser till att det finns
> kandidater till samtliga poster.

{{% 2split-start %}}
### Valberedare
Som valberedare så arbetar du tillsammans i en grupp av 2-3 personer för
att ta emot kandidaturer och hitta kandidater till poster inom föreningen.
Valberedningen jobbar på hösten inför höstmötet. Valberedningen har en
sammankallande vars funktion är att koordinera arbetet och presentera
resultatet inför höstmötet.

*Vanligtvis 2 till 3 poster*
{{% 2split-middle %}}
### Söka till valberedare?
Om du är intresserad av att kandidera som valberedare, kontakta årets
valberedning på valberedningen@stacken.kth.se och ge en beskrivning om
dig själv. Den viktigaste egenskapen är att göra sitt bästa för att ha
minst en kandidat inför samtliga poster inför höstmötet.
{{% 2split-end %}}
